XXXVIII Praefatio.

in hac Epitomae parte quam maxime grassatam esse certum est.¹)
quare alia quoque supplementa, quamuis uideantur probabilia, non
recepi sed in adnotatione extare malui, cuius generis sunt XVI 350
ί p. 58, 16), XVIII 302 (p. 195, 4), XIX 221 (p. 249, 9), quamquam horum
quoque duobus locis Epitomae accedit auctoritas Latini. alia est
natura eius supplementi, quod XX 26 (p. 280, 19—21) in E habemus;
uerba enim τῆς βασιλείας - εἷπε absunt ab MWLat et olim afuerunt
ab A, sed incuria librariorum, qui homoeoteleuto decepti erant, omissa
sunt, nec ex coniectura, sed ex melioris libri auctoritate suppleta
sunt. idem statuendum est XX 38 (p. 282, 16), ubi uerba χαίρειν
τὴν μητέρα τὴν ἑαυτοῦ ex Ε recepi, et XX 92 (p. 292, 1), ubi uerba
καταστρέφει τὸν βίον in E sola tradita sunt. sed haec aliaque quamuis
sint optima, numquam tamen admittendum est Epitomae testimonium
nisi re diligenter examinata. denique memorandum est, in his supple-
mentis inter Epitomam et Ambrosiani manum alteram magnam inter-
cedere similitudinem3 nam et XX 26 (p. 280, 19sq.), quem locum
supra memoraui, quod in E suppletum est, idem suppleuit Ambro—
siani corrector, et XX 180 (p. 306, 16 sq.) in E adiecta sunt, quorum
similia extant in A correcto; adde XIX 263 (p. 256, 14) et XVIII 130
(ρ. 163, 26). denique etiam si non consentiunt, nam saepe diuersa
supplent, est tamen illorum additamentorum similitudo quaedam et
cognatio, qua efficitur Ambrosiani manum alteram et epitomam usas
esse uideri codicibus inter se cognatis pari temeritate interpolatis.

ἓ S: de interprete Latino.

De interprete Latino quae ad totum hoc Iosephi opus pertinent
iam in praefatione uoluminis primi dicta sunt. ac si ea est utilitas
Latini, ut cognoscatur, qualia habuerit Graeca, id saepe non satis
apparet. id quod primum Latini sermonis natura effectum est, deinde
eo quod interpres non eadem ubique utitur diligentia; nam saepius
aliud omisit aliud ex suo ingenio addidit aliud in alium locum
traiecit. id quod cum alibi usu uenit tum in libris XVI—XIX, in
quibus Iosephus difficili utitur orationis genere, ubi interpres plerum·
que difficilia aut corrupta ita euitauit, ut uix dici possit, quid habuerit
in graecis, ut demonstratur eis, quae ad XVII 120 (p. 91, 12), 263
(p. 121, 7), XVIII 157 (p. 152, 17), ΧΙΧ 193 (p. 244, 1)adnotaui. aliud

1) ueluti quod XVII 205 (p. 108, 1) in E extat ἐπίηρα τοῦ ὁμίλου pro eo

quod reliqui habent ἐπειρᾶτο ὁμίλους aut ἐπεὶ ἤρατο ὁμίλους ex coniectura
restitutum uidetur.

